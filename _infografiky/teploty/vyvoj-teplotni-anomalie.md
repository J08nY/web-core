---
layout:     infographic
title:      "Vývoj průměrné světové teplotní anomálie"
slug:       vyvoj-teplotni-anomalie
weight:     2
tags:       [ teploty ]
data:       "#"
caption:    "Zdroj dat: NASA. "
src:	    "Zdrojová data NASA"
srclink:    "https://data.giss.nasa.gov/gistemp/"
published: false
---

## Souvislosti 

- [Vývoj teploty v ČR](/infografiky/teplota-cr-)

## Co je zobrazeno v grafu
* Data jsou zpracovány z měření 6300  stanic na souši, měření lodí i plovoucích bójí a vědeckých stanic v arktidě a antarktidě. 
* V grafu je znázorněn vývoj __teplotní anomálie__ vzhledem k __referenčnímu období 1951-1980__, nejde o graf průměrné teploty. Podrobnosti k výpočtu teplotní anomálie viz níže.

## Klíčová fakta

* Svět se oteplil o cca 1 °C. Zatím nejvyšší teplotní anomálie (TA) byla v roce 2016 (roční průměrná teplotní anomálie byla +1,01 °C, přičemž v lednu 2016 dosáhl měsíční průměr TA 1,37 °C). 
* Dvě třetiny oteplení nastaly po roce 1975, trend oteplování se pohybuje mezi 0,15&ndash;0,20 °C za dekádu.

* Lokální teploty se mění &ndash; částečně v předvídatelných cyklech den&ndash;noc a léto&ndash;zima, částečně nepravidelnými atmosférickými jevy. Ale globální teplota je určena tím, kolik energie přijme Země ve formě záření od Slunce, a kolik jej vyzáří do vesmírů. Tato množství se v průběhu času mění jen málo. Množství energie, kterou Země vyzáří ve formě tepelného záření do vesmíru, silně záleží na chemickém složení atmosféry &ndash; konkrétně na koncentracích skleníkových plynů.
Oteplení planety o 1 °C je velmi významné, protože i k tak “malé” změně teploty oceánů a souše je nutné obrovské množství energie. Před 20 000 lety vedlo ochlazení o 5 °C k době ledové a zalednění velké části Evropy a Severní Ameriky.

## Metoda výpočtu teplotní anomálie

* Graf znázorňuje světovou teplotní anomálii, nikoliv absolutní teplotu.
* Světová teplotní anomálie je vypočtena jako vážený průměr místních teplotních anomálií pro jednotlivé měřicí stanice. Vážený průměr koriguje rozdílnou hustotu měřicích stanic v různých místech.
* Místní teplotní anomálie pro daný den je definována jako rozdíl aktuální denní teploty a průměru teplot pro daný den v referenčním odbobí (tzn. v letech 1951&ndash;1980). Místní teplotní anomálie tedy udává o kolik stupňů je dané místo v daný den teplejší než průměrně v odpovídající den v referenčním období.     
* Růst teplotní anomálie neznamená, že všechna místa na Zemi se oteplila o 1 °C. Teplota v jednom roce v Evropě může být např o 3 °C vyšší než dlouhodobý průměr, zatímco v Indii o 2 °C nižší než dlouhodobý průměr. Nebo teplá zima může být vyvážena studeným létem. 

## Další poznámky

* Typicky se místa na souši oteplují rychleji než oceány &ndash; v Evropě a severní Asii je trend v rychlosti oteplování asi 2&ndash;3krát vyšší než trend světové teplotní anomále, v Arktických oblastech je oteplování přibližně 3-4krát rychlejší než světový trend.  
* Proč se používá Teplotní anomálie místo absolutní průměrné teploty? Důvodů je více, všechny se ale týkají správnosti zpracování dat. Například: teplota typicky závisí na nadmořské výšce a kdybychom přidali do datového souboru několik vysokohorských stanic, poklesla by průměrná hodnota &ndash; jinak řečeno teplota planety by závisela na výběru poloh měřicích stanic. To se ale při použití teplotní anomálie neděje &ndash; Je typické, že pokud je tepota na sněžce o 2 °C nižší než dlouhodobý průměr, je teplota v Praze přibližně o 2 °C nižší také &ndash; jinak řečeno teplotní anomále v geograficky blízkých místech bývají podobné. Když bude mít měřicí stanice na Sněžce výpadek, výslednout teplotní anomálii to neovlivní, ale výslednou průměrnou teplotu ano. 

