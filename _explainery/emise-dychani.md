---
layout:      explainer
title:       "Jak ovlivňuje dýchání člověka, živočichů a rostlin koncentrace CO<sub>2</sub> v atmosféře? (neveřejné)"
slug:        "emise-dychani"
published:   2021-01-15
author:      "Ondráš Přibyla"
weight:      74
# tags-scopes: [ svet ]
# tags-topics: [ emise ]
sitemap:     false
cover-source-text: "Unsplash, dan carlson"
cover-source-url: "https://unsplash.com/photos/G86MS2ZsiJA"
perex:     "O oxidu uhličitém slyšela většina lidí poprvé na základní škole v přírodopise, kde se dozvěděli, že oxid uhličitý vzniká při hoření a při dýchání. A také víme, že v místnosti může být vydýcháno, což prakticky znamená, že je tam více oxidu uhličitého, než by bylo příjemné. V souvislosti s klimatickou změnou se pak mluví o oxidu uhličitém jako o skleníkovém plynu a řeší se snižování emisí CO<sub>2</sub>. Je tedy na místě otázka, zda lidské  dýchání vlastně není podstatným zdrojem emisí CO<sub>2</sub>, zejména když je nyní na planetě 7 miliard lidí? V tomto clánku se podíváme na tedy podíváme na vliv dýchání člověka, dalších živočichů a rostlin podrobněji. "
---

## Vliv lidského dýchání

Při klidném dýchání projde plícemi průměrného člověka  asi [5-8 litrů vzduchu za minutu](https://en.wikipedia.org/wiki/Minute_ventilation). Zatímco koncentrace CO<sub>2</sub> ve vdechovaném vzduchu je 0,04 %, ve vydechovaném je to stokrát více, tedy [asi 4 -5 %](https://en.wikipedia.org/wiki/Breathing). [Hrubými výpočty](https://www.globe.gov/explore-science/scientists-blog/archived-posts/sciblog/2008/08/11/release-of-carbon-dioxide-by-individual-humans/comment-page-1/index.html) tak můžeme odhadnout, že člověk vyprodukuje 700 - 900 g oxidu uhličitého za den, tedy asi 250 - 300 kg za rok.  Ale překvapivě, **lidské dýchání v dlouhodobém měřítku nijak nepřispívá e zvyšování koncentrací CO<sub>2</sub> v atmosféře**, protože cyklus uhlíku je při dýchání uzavřený. Co to znamená?  

Aby člověk mohl vydechovat oxid uhličitý, musí ke vdechovanému kyslíku přidávat uhlík a tak se uhlík "ztrácí" z lidského těla. To samozřejmě nejde dlouho -- po nějaké době by v lidském těle žádný uhlík nezbyl. Člověk a ostatní živočichové dostávají do svého těla uhlík skrze potravu, rostliny (ovoce, zelenina, obilí atd.) nebo maso z jiných živočichů  ve formě jednoduchých a složitých sacharidů, tuků a bílkovin -- ty všechny obsahují uhlíkové řetězce. Veškerý uhlík, který pak živočichové vydechují ve formě oxidu uhličitého, se do jejich těl dostal z rostlin. Jak se ale uhlík dostal do těl rostlin? Ze vzduchu, fotosyntézou. Tedy veškerý oxid uhličitý, který živočichové vydechují předtím ze vzduchu odčerpaly rostliny, které tito živočichové snědli. Člověk ani žádní další živočichové svým dýcháním neumí do atmosféry přidat oxid uhličitý, který předtím z atmosféry neodčerpaly rostliny.

Samozřejmě skupina lidí v uzavřené místnosti - například třída studentů při hodině přírodopisu - může svým dýcháním koncentrace CO<sub>2</sub> zvýšit na docela nepřijemné hodnoty. Hodně vydýchaný vzduch obsahuje okolo [2% neboli 2000ppm](https://www.kane.co.uk/knowledge-centre/what-are-safe-levels-of-co-and-co2-in-rooms) oxidu uhličitého a při takových konentracích začíná být člověk malátný. Proto je dobré ve třídách i jiných místnostech větrat.

## Dýchání a fotosyntéza rostlin

Ve dne, kdy svítí slunce a probíhá **fotosyntéza**, rostliny z oxidu uhličitého a vody vyrábí kyslík a sacharidy. Kyslík vypouští do atmosféry a sacharidy si nechávají v buňkách jako zdroj energie, nebo jako stavební materiál pro další části rostliny. Naopak v noci, probíhá takzvané **buněčné dýchání**, proces se obrátí a rostliny kyslík spotřebovávají a vydechují oxid uhličitý.

{:.equation}
CO<sub>2</sub> + H<sub>2</sub>O ⟷ O<sub>2</sub> + sacharidy.

Je důležité si uvědomit, že když se díváte list salátu nebo kmen starého dubu jsou tvořeny z velké části uhlíkem, který rostlina navázala ze vzduchu. Jinak řečeno, rostliny dokáží oxid uhličitý z atmosféry odebírat a ukládat jej do svých těl. Jak se to projevuje na koncentracích CO<sub>2</sub> v atmosféře? 

### Změny koncentrací mezi dnem a nocí

Rozdíl mezi dnem a nocí, tedy fotosyntézou a buňečným dýcháním, by se měl projevit na místních koncentracích CO<sub>2</sub>. Ve dne by se koncentrace CO<sub>2</sub> měly snižovat, v noci zvyšovat.  S tímto jevem se poprvé setkal při svých prvních měřeních Charles Keeling v roce 1956. V článku [Story of atmoshperic CO<sub>2</sub> measurements](https://pubs.acs.org/doi/pdf/10.1021/ac1001492) popisují autoři problémy, se kterými tehdy v Kalifornii potýkal:

*...vzduch během slunných odpolední měl koncentrace  CO<sub>2</sub> blízké 310 ppm, ale během nocí ukazovaly měření různé hodnoty. Stejnou charakteristiku vykazovaly měření z různýh míst. Vysvětlení nalezl v knize "Klimatické podmínky blízko zemského povrchu". Během jasných dní slunce ohřívalo vzduch poblíž povrchu, který stoupal a tím se dobře promíchával s vyššími vrstvami asmosféry, což způsobovalo téměř konstatntní výsledky měření blízké hodnotě 310 ppm. Během nocí, zejména když nefoukal vítr, se blízko zemského povrchu vytvářela vrstva chladnějšícho a relativně stabilního vzduchu, ve které se během noci hromadil oxid uhličitý, který produkovaly rostliny při dýchání. Aby mohl měřit koncetrace bez těchto vlivů přesunul Keeling svá měření na vrchol hory Mauna Loa na Hawai,  3400 metrů nad mořem uprostřed Tichého Oceánu.* (volný překlad/výtah z článku)

### Změny koncentrace v průběhu roku 

{% include preview-box.html
    title="Sezónní cykly koncentrace CO<sub>2</sub>"
    text="Koncentrace CO<sub>2</sub> v průběhu roku pravidelně kolísá, nejvyšších hodnot dosahuje vždy v květnu, nejnižších v září."
    slug="cykly-koncentrace-co2"
%}

Další kolísání koncentrací způsobují rostliny během roku. Na jaře a v létě, kdy je dostatek slunečního svitu, převažuje fotosyntéza a rostliny zabudovávají oxid uhličitý ze vzduch do svých listů a kmenů. Na podzim a v zimě je slunečního svitu méně, převažuje dýchání a rostliny oxid uhličitý do atmosféru uvolňují. K tomu přispívá také třeba rozklad listů, které opadavé stromy na podzim shazují. A protože mnohem více lesů je na severní polokouli, celosvětové koncentrace klesají od května do září, tedy v době, kdy je léto na severní polokouli. Zároveň toto kolísání koncentrací je výrazně větší na měřících stanicích na severní polokouli (až 20 ppm na severu Aljašky), směrem k rovníku se snižuje (na Hawai okolo 5 ppm) a na jižním pólu je téměř nulové, jak ukazuje [podrobnější analýza NOAA](https://www.esrl.noaa.gov/gmd/ccgg/trends/gl_trend.html), případně [animovan8 grafika NOAA](https://www.esrl.noaa.gov/gmd/ccgg/trends/history.html).

## Ukládání CO2 do dřevní hmoty a půdy